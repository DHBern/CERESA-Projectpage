{
	"$schema": "https://inlang.com/schema/inlang-message-format",
	"home": "<p>Il progetto <em>Arcipelago Ceresa</em> si propone di realizzare un’edizione digitale degli scritti inediti, dispersi e postumi della scrittrice italo-svizzera Alice Ceresa (1923-2001) e di sviluppare, contestualmente, nuove indagini sulla sua opera.</p> <p> Ceresa – poliglotta e attiva in un orizzonte transnazionale, anticipatrice di alcuni temi del dibattito <em>queer e gender</em> e sempre coraggiosamente sperimentale – ha lasciato nel proprio archivio numerosi testi inediti, mentre il <em>corpus</em> degli scritti editi, ancora oggi, è in larga parte difficilmente accessibile e sconosciuto al pubblico contemporaneo. L’edizione digitale, concepita in stretta collaborazione con il Data Science Lab (DSL) dell’Università di Berna e l’Archivio svizzero di letteratura (ASL), renderà disponibile a lettori e a lettrici non solo una ricca selezione di scritti inediti e dispersi, ma anche una nuova versione dei testi postumi, includendo inoltre letture radiofoniche dell’epoca. </p> <p> Il lavoro editoriale sarà affiancato da quattro progetti di ricerca focalizzati su aree ancora poco esplorate della critica ceresiana, ma di grande interesse per la comunità scientifica: da un lato, il plurilinguismo e la dimensione transnazionale dell’autrice; dall’altro, la connessione che, nella sua scrittura, si instaura tra la decostruzione dei generi letterari e quella dei ruoli di genere. </p>",
	"even_stale_liger_read": "Alice Ceresa nel suo studio, ca. 1966, ASL-Ceresa-C-3-c/1",
	"project_title_1": "Descrizione del progetto",
	"project_description_text": "<p>\n\tIl progetto <em>Arcipelago Ceresa</em> mira a rendere accessibile, ricontestualizzare e\n\tvalorizzare l’eredità letteraria della scrittrice italo-svizzera Alice Ceresa, la cui opera e\n\tattività intellettuale, pur al centro di un rinnovato interesse critico, restano in larga parte\n\tinesplorate. Proponendo un’edizione digitale delle opere inedite, disperse e postume, il progetto\n\trecupera e riunisce una parte significativa del corpus di testi ceresiani in un’unica piattaforma\n\tdigitale ad accesso aperto (<em>Open Access</em>), che consentirà di sviluppare nuove prospettive\n\tdi ricerca.\n</p>\n<p>\n\tNel contesto di un corpus testuale eterogeneo (narrativa, saggistica, teatro e poesia), sarà\n\tfornita un’ampia selezione di scritti dispersi (che include la produzione giornalistica), inediti\n\t(saranno proposte parti significative di una trilogia di romanzi più volte annunciata ma mai\n\tcompletata) e postumi (tra cui il <em>Piccolo dizionario dell’inuguaglianza femminile</em>, in\n\tun’edizione ampliata e arricchita anche da materiali audio).\n</p>\n<p>\n\tLa presenza di una componente multimediale riflette la peculiare configurazione dell’opera di\n\tCeresa, la cui trasmissione non è rimasta circoscritta all’interno della cultura manoscritta e a\n\tstampa, ma si è estesa alla diffusione radiofonica. Saranno pertanto rese disponibili anche le\n\tletture radiofoniche di testi (in parte inediti) di Ceresa prodotte dalla Radio svizzera di lingua\n\titaliana alla fine degli anni Settanta.\n</p>\n<p>\n\tL’impegno editoriale sarà accompagnato da quattro progetti legati a due macroaree di ricerca:\n\tplurilinguismo e transnazionalità da un lato, <em>gender</em> e genere letterario dall’altro.\n</p>\n<p>\n\tIl gruppo di ricerca affiliato all’Università di Berna si focalizzerà sulla ricostruzione del\n\tprofilo plurilingue dell’autrice, formatasi all’incrocio di lingue diverse (italiano, tedesco e\n\tfrancese), e sull’analisi dell’impatto esercitato da tale identità linguistica sulle sue pratiche\n\tcreative. Saranno inoltre approfonditi i processi e le dinamiche transnazionali legate\n\tall’attività ceresiana, prestando in particolare attenzione al suo impegno nell’ambito della\n\ttraduzione e al suo ruolo di mediatrice culturale.\n</p>\n<p>\n\tIl gruppo dell’Università di Zurigo, attraverso un approccio che si avvarrà delle prospettive\n\tfilosofiche contemporanee sul genere, delle teorie decoloniali e dei <em>lesbian studies</em> degli\n\tanni Settanta, riprenderà e approfondirà le ricerche esistenti sullo sperimentalismo e sul femminismo\n\tnell’opera di Ceresa. Queste linee di ricerca saranno integrate con un’analisi della decostruzione\n\tdei generi letterari, intesa come liberazione dai vincoli della sessualità binaria e dalle forme di\n\tnormatività di genere.\n</p>",
	"project_cooperation_title": "Cooperazioni",
	"dsl_title": "Data Science Lab (DSL), Berna",
	"dsl_text": "<p>\n\tIl progetto dell’edizione digitale verrà realizzato in stretta collaborazione con il Data Science\n\tLab (DSL) dell’Università di Berna, e si avvarrà in particolare del supporto di Peter Dängeli e\n\tLevyn Andrey Bürki.\n</p>\n<p>\n\tAl DSL verranno affidati la gestione e conservazione del materiale digitalizzato tramite server\n\tIIIF, lo sviluppo di prototipi, il supporto per le fasi di trascrizione e di codifica dei testi.\n\tIl DSL sarà inoltre responsabile della realizzazione delle componenti tecniche avanzate, tra cui\n\tla configurazione del workflow, l’implementazione del modello dati TEI e la trasformazione\n\tautomatica dei testi OCR in formato TEI. Il laboratorio seguirà inoltre la finalizzazione\n\tdell’infrastruttura tecnica in vista del rilascio ufficiale dell’edizione digitale.\n</p>\n<p>\n\tIl DSL svolgerà anche un ruolo attivo nella progettazione dell’applicazione web, nello sviluppo\n\tdelle interfacce interne ed esterne (front-end), nella gestione della distribuzione dei dati e\n\tnella preparazione del lancio pubblico.\n</p>",
	"asl_title": "Archivio svizzero di letteratura (ASL), Berna",
	"asl_text": "<p>\n\tL’Archivio svizzero di letteratura (ASL) della Biblioteca nazionale svizzera, con sede a Berna, è\n\tpartner importante del progetto. Nel 2003 la Confederazione Svizzera ha infatti acquisito il\n\t<a href=\"https://ead.nb.admin.ch/html/ceresa.html\">lascito di Alice Ceresa</a>, di cui detiene\n\tinteramente i diritti dal 2024. Per questo motivo, gran parte del corpus testuale che confluirà\n\tnel progetto editoriale è stato selezionato dal patrimonio archivistico dell’ASL, che supporta\n\tattivamente le ricerche e fornisce le riproduzioni da includere nell’edizione digitale.\n</p>",
	"ceresa_text": "<p>\n\tAlice Ceresa (Basilea, 25 gennaio 1923 - Roma, 22 dicembre 2001) trascorre l’infanzia tra Basilea\n\te Bellinzona, dove, per volontà paterna, compie studi commerciali e, per passione, inizia a\n\tscrivere, collaborando con il quotidiano «Il Dovere». Nei primi anni ’40 si trasferisce a Zurigo,\n\tdove collabora con riviste e quotidiani come «Die Weltwoche» e «Svizzera italiana», entrando in\n\tcontatto con figure quali Franco Fortini e Ignazio Silone. In quegli stessi anni frequenta anche\n\tla scrittrice, pianista e psicoanalista junghiana Aline Valangin, che in quel periodo accoglie\n\tnella sua casa di Comologno, nel Canton Ticino, numerosi intellettuali esuli. Dopo soggiorni in\n\tFrancia e nella Svizzera francese, grazie alla mediazione di Silone, nel 1950 si stabilisce a\n\tRoma, dove pubblica su riviste come «Botteghe Oscure» e si avvicina agli ambienti dell’avanguardia\n\titaliana, mantenendo tuttavia una forte autonomia stilistica e concettuale. Parallelamente svolge\n\tun’intensa attività di traduttrice dal tedesco, spesso in collaborazione con l’editore Longanesi,\n\ttraducendo in italiano opere di autori come Elias Canetti e Gerold Späth.\n</p>\n\n<p>\n\tCome narratrice esordisce nel 1943 con il racconto <em>Gli altri</em>, apparso sulla rivista\n\t«Svizzera italiana», e si afferma nel 1967 con il romanzo sperimentale <em>La figlia prodiga</em>\n\t(Einaudi), primo titolo della collana “La ricerca letteraria” e vincitore nello stesso anno del Premio\n\tViareggio Opera Prima. Nel 1979 pubblica sulla rivista «Nuovi Argomenti» il racconto\n\t<em>La morte del padre</em>\n\te nel 1990 il romanzo Bambine (Einaudi), vincitore del Premio Schiller, che affronta con sguardo lucido\n\te corrosivo il tema dell’infanzia e della struttura patriarcale. A partire dagli anni Settanta lavora\n\tal <em>Piccolo dizionario dell’inuguaglianza femminile</em>, pubblicato postumo da nottetempo\n\t(2007, 2020).\n</p>\n\n<p>\n\tLa sua opera, centrata sulla condizione femminile e sulla ricerca di forme linguistiche capaci di\n\trappresentarla, coniuga rigore formale, ironia e tensione etica. Oggi Alice Ceresa è riconosciuta\n\tcome una voce fondamentale della scrittura femminista e sperimentale del Novecento. Tradotti in\n\tfrancese e in tedesco, i suoi scritti principali conoscono negli ultimi anni nuove edizioni e un\n\trinnovato interesse critico.\n</p>\n",
	"edition_title": "Edizione Digitale",
	"even_equal_wolf_fulfill": "Alice Ceresa nel suo studio",
	"same_loose_orangutan_rest": "Alice Ceresa con il suo cane Radcliffe, ca. 1963, ASL-Ceresa-C-3-c/7",
	"weak_arable_skate_clip": "Alice Ceresa con il suo cane"
}
